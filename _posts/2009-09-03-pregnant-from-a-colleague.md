---
layout: post
title:  "Pregnant from your colleague?"
categories: [ vlog, W&N, life lesson, how to, pregnant ]
image: assets/images/pregnantatwork.jpg
description: "How to tell your boss?"
featured: true
hidden: false
---

Hoe vertel je op je werk dat je zwanger bent...  
...van een collega?

Voordat je zwangerschap zich openbaart, je buik je verraadt of de weeen het nieuwe leven inluiden, is het wellicht verstandig om eerst je baas en collegae op de hoogte te brengen van dit geweldige nieuws.  
Maar hoe vertel je op je werk dat je zwanger bent? 
Neem je eerste je baas apart om het discreet te melden en verzoek je hem daarna het voor zich te houden of cc je de hele zaak in een email met de echo als bijlage?  

{% include video.html url="https://www.youtube.com/embed/yYCsrmGwE2w" width="560" height="315" %}
[VIDEO](https://www.youtube.com/watch?v=yYCsrmGwE2w)


Aan de onderhandelingstafel van haar nieuwe baan, biechtte een vriendin van me voortijdig haar 5 weekse zwangerschap op, direct nadat ze haar contract en toekomst had getekend. Haar baas was niet kwaad, had geen spijt van zijn keuze, maar waardeerde haar openheid van zaken en prive.  

Maar wat als zaken en prive niet meer gescheiden zijn? Omdat je werk je leven is en jij je levenspartner op je werk ontmoet hebt? Als jij jouw baas vertelt dat je zwanger bent, is de chef van je partner binnen een werkdag op de hoogte. Er zit daarom niets anders op dan het nieuws gezamelijk te brengen.  

Nog een laatste handicap: Op het werk weet nog niemand dat jullie een relatie hebben, laat staan over een zwangerschap. Vertel je die twee nieuwtjes behoedzaam en stap voor stap of lanceer je relatie en zwangerschap tegelijkertijd bij iedereen zodat jullie het gesprek van de week worden.  

Wij kozen voor die laatste optie en lieten het nieuws vallen als een bom. Voor de oplettende collega's verzonnen we 3 hints die samen de sleutel vormen tot het grote nieuws. 3 t-shirts met teksten maakten we. Elk tshirt met een cryptische aanwijzing, in aflopende moeilijkheidsgraad, over onze aanstormende tweeling. Voor elke dag een nieuw tshirt en we wisselden van t-shirt gedurende de lunchpauze. "He jullie dragen hetzelfde tshirt." Daar liep ik dan, stoicijns met teksten als "1+1=2" en op dag drie met "I am pregnant". Op mijn rug de onthulling van ons nieuws in de vorm van een website: [twins.sleutels.net](https://twins.sleutels.net).  
Daar is terug te bekijken hoe we alles bedachten.  

